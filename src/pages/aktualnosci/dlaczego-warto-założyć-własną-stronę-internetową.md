---
templateKey: post
title: Dlaczego warto założyć własną stronę internetową ?
date: 2021-07-23T15:13:27.170Z
description: Aby konkurować na dzisiejszym rynku, potrzebujesz silnej obecności
  w Internecie. Mówimy tutaj o stronie internetowej, ale także o przemyślanej
  strategii marketingowej, obejmującej różne kanały w Internecie. Dlaczego?
  Ponieważ to właśnie tam szukają informacji Twoi potencjalni klienci.
featuredpost: true
featuredimage: /img/code_programming_it_152538_2560x1080.jpg
---
**Niezależnie od tego, czy dopiero startujesz z biznesem, czy Twoja firma ma już ugruntowaną pozycję, istnieje wiele powodów, dla których potrzebujesz profesjonalnej strony internetowej.**

Część właścicieli firm twierdzi, że nie potrzebuje strony internetowej, bo przecież i tak mają dużo zleceń, nie stać ich na stronę, nie będą umieli jej obsługiwać czy też uważają, że klienci znajdą ich nawet bez strony, chociażby w Social Media. Poniżej jednak obalamy te mity i przedstawiamy 14 konkretnych powodów, dla których każda firma powinna jednak posiadać własną stronę internetową.

![](/img/pasted-image-0.png)



## Dlaczego Twój biznes potrzebuje strony www?

Strona internetowa to doskonałe miejsce na kreowanie wizerunku marki. **Działa jak cyfrowa wizytówka**, do której użytkownik w każdej chwili może sięgnąć. Za pomocą odpowiednich treści, grafik i komunikatów pozwala na kształtowanie narracji o Twojej firmie, dzięki czemu **masz wpływ na to, jak widzą Cię potencjalni klienci**.

### 1. **Prezentuje ofertę**

Pierwszym krokiem w sprzedaży jest zapoznanie klienta z tym, co oferujesz. W dzisiejszych czasach **coraz więcej osób szuka w sieci informacji potrzebnych do podjęcia świadomych decyzji zakupowych**. Strona internetowa to skuteczny sposób na przedstawienie informacji o firmie, aktualnej oferty produktów i usług, informowanie o nowościach, promocjach, ogłaszanie nadchodzących wydarzeń i specjalnych promocji. Możesz także zapewnić użytkownikom tzw. wartość dodaną w postaci poradników, e-booków, ciekawych artykułów. Co więcej, witryna daje możliwość natychmiastowej komunikacji, w formie dogodnej dla klienta. Kiedy potencjalni klienci dzwonią do Ciebie z zapytaniem o ofertę, to już połowa sukcesu. Zwykle są to osoby gotowe do zakupu. Gdy zadzwonią, wtedy już wszystko zależy od Ciebie.

### 3.  Zapewnia globalny zasięg

Strony internetowe są dostępne z dowolnego miejsca na świecie, pod warunkiem, że istnieje tam dostęp do Internetu. Dzięki witrynie, dotrzesz do znacznie szerszego grona odbiorców – nawet w odległych lokalizacjach. Jeśli działasz lokalnie, możesz trafić do klientów z całej Polski. Jeśli działasz w skali ogólnopolskiej, możesz wkroczyć na zagraniczne rynki. Teraz, gdy mamy tak wiele możliwości komunikowania się z ludźmi, **możemy robić interesy z każdym, w dowolnym miejscu i czasie**. Niezależnie od tego, czy oferujesz produkty, czy usługi, Twoja strona zapewnia alternatywną lokalizację sprzedaży. Zwiększony zasięg oferty pozwala na rozwój, dlatego warto wykorzystać potencjał Internetu.

![](/img/pasted-image-0-1.png)

### 4. Umożliwia prowadzenie działań marketingowych

Chyba jeden z najważniejszych punktów – **reklama w Internecie**. Dysponując opublikowaną w Internecie  stroną firmy masz dostęp do tysięcy potencjalnych klientów oraz możliwość dotarcia do nich.

Pozycjonowanie, Adwords, e-mail marketing, Social Media itd. są narzędziami, dzięki którym możemy zwiększyć swój zasięg i dotrzeć do klientów, bez ograniczeń terytorialnych czy lokalnych. Nie zrobimy tego jednak bez odpowiedniej strony internetowej, na którą skierujemy naszych klientów.